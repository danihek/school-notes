Na rys. 27.1 przedstawiono schemat budowy sprężarki wodzikowej dwustronnego działania. Zastosowanie wodzika powoduje usztywnienie układu tłoka sprężarki oraz pozwala na rozdzielenie komory sprężania od części roboczej (korbowód) co za tym idzie możemy zastosować inny sposób smarowania w cylindrze sprężarki. Tłok i wodzik łączone są na sztywno. Sprężarki dwustronnego działania zapewniają przy jednym suwie tłoka sprężanie i wytłaczanie z jednoczesnym zasysaniem. Spotyka się również sprężarki wielostopniowe, w których może występować kilka cząstkowych procesów sprężania - stopnie sprężania. Przykłady takich sprężarek pokazano na rysunku 27.2 i 27.3.
Proces sprężania stopniowego najczęściej odbywa się z wykorzystaniem między stopniowego chłodzenia powietrza. Proces ten pozwala na zbliżenie rzeczywistego sprężania do sprężania izotermicznego(przy stałej temperaturze) - mniejszy nakład pracy.
Na rysunku 27.3 pokazano sprężarkę dwustopniową z tłokiem różnicowym, czyli w jednym cylindrze o dwóch różnych średnicach znajduję się jeden tłok o dopasowanych odpowiednio średnicach. W tym przypadku cykl ssania i sprężania odbywa się w tym samym czasie w odróżnieniu od sprężarki z rysunku 27.2.